[
  {
    "pecha_id": "I46409446",
    "base": "I1PD108815",
    "start": 0,
    "end": 163,
    "content": "༄༅། །ཨོ་རྒྱན་རྩ་གསུམ་གླིང་པའི་རིང་ལུགས་ཟབ་གཏེར་པོད་ཉེར་བདུན་པ་གྲོལ་བྱེད་ཁྲིད་ཀྱི་\nརིམ་པ་ཕྱོགས་གཅིག་ཏུ་བསྡུས་པ་ཐེག་མཆོག་རྩེ་མོར་འཇུག་པའི་ཐེམ་སྐས་ཞེས་བྱ་བ་བཞུགས་སོ།།",
    "imgnum": 3,
    "reference": "I1PD1088150003.tif"
  },
  {
    "pecha_id": "I46409446",
    "base": "I1PD108815",
    "start": 165,
    "end": 905,
    "content": "༄༅།   །ཨོ་རྒྱན་རྩ་གསུམ་གླིང་པའི་རིང་ལུགས་གྲོལ་བྱེད་ཁྲིད་ཀྱི་རིམ་པ་ཕྱོགས་གཅིག་ཏུ་བསྡུས་པ་ཐེག་མཆོག་རྩེ་མོར་འཇུག་པའི་ཐེམ་སྐས་ཞེས་བྱ་བ་བཞུགས་སོ།། ཨོཾ་སྭ་སྟི། གཏེར་ཆེན་རྩ་\nགསུམ་གླིང་པའི་ཟབ་མོའི་གཏེར། །བདུན་ཅུའི་ཡང་སྙིང་གྲོལ་བྱེད་ཁྲིད་རིམ་ཕལ། །དུས་རླུང་དྲག་པོས་ཁྱེར་བའི་འཐོར་ལུས་རིགས། །འབད་བརྒྱས་ཕྱོགས་བསྡུས་གང་ནུས་སྲི་\nཞུ་བཅས། །ཐེག་རྩེར་འཇུག་པའི་ཐེམ་སྐས་འདིར་སློང་བྱ། །དེ་ལ་ཨོ་རྒྱན་རྩ་གསུམ་གླིང་པའི་ཟབ་གཏེར་རྗེས་འབྲངས་དང་བཅས་པའི་ཕྱོགས་གཏོགས་གྲོལ་བྱེད་ཁྲིད་ཀྱི་རིམ་པ་\nཟབ་པ་གཏེར་བྱོན་སྐོར། བཀའ་བརྒྱད་གསང་བ་ཟིལ་གནོན་ལས། ཕྱི་རྒྱུད་ཐེག་པ་རིམ་དགུ་དང་། རྫོགས་ཆེན་ཡང་གསང་བླ་མེད། དེའི་དོན་ཁྲིད་དཀོན་སེང་པཎྜི་ཏས་མཛད་པ་\nདང་༑ རྒ་རྒྱལ་གཏེར་བྱོན་རྫོགས་ཆེན་འཁོར་འདས་རང་གྲོལ་ལས་ཚོགས་ཆ་ལག་དང་བཅས་པ། གསང་བ་ཡེ་ཤེས་རྩ་རླུང་སྙན་བརྒྱུད་གསང་མཛོད་སོགས་ཆོས་སྡེ་ཕལ་ཆེ་བར་",
    "imgnum": 4,
    "reference": "I1PD1088150004.tif"
  },
  {
    "pecha_id": "I46409446",
    "base": "I1PD108815",
    "start": 907,
    "end": 1602,
    "content": "རྒྱབ་ཆོས་ཁྲིད་གཞུང་དང་། སྤྲ་ཁྲིད་མན་ངག་ཟབ་ཁྱད་མང་དུ་བཞུགས་པ་ཕལ་ཆེར་གངས་ལྗོངས་སྤྱི་མཐུན་བཞིན་དུས་འགྱུར་ཆུ་ལོག་དྲག་པོས་ཁྱེར་ནས་མི་མངོན་གདོད་མའི་\nདབྱིངས་སུ་གཤེགས་ཟིན་པར་མངོན་ལ། ཡང་དར་ཆོས་རིགས་སླར་གསོའི་སྐབས། དཔེ་རྒྱན་གང་རྙེད་ཕྱོགས་བསྡུས་བྱས་པའི་ནང༌། པདྨ་ཁྲག་འཐུང་གི་ཁྲིད་སྐོར་སོགས་\nའཐོར་བུ་འགའ་རྙེད་པ་དང་། དེ་དག་ལ་ཁོ་བོས་སྲི་ཞུར་དམིགས་པའི་དགོངས་འགྲེལ་དང་ཟིན་བྲིས་ཅི་རིགས་པ་བཅས་ཁྲིད་ཡིག་ཕྱོགས་བསྡུས་ཀྱི་ཐེམ་བྱང་འགོད་པ་ལ། ཐོག་མ\nམར་ཀ༽ ལོ་གསུམ་བསྙེན་སྒྲུབ་མཚམས་ཀྱི་ཁོག་དབུབ་མཁྱེན་བརྩེའི་དགོངས་རྒྱན་སྒེག་མོའི་མེ་ལོང་། 1-32 ཁ༽ ཞི་གནས་དང་ལྷག་མཐོང་སྒབ་པའི་ཚུལ་འཇམ་མགོན་\nབླ་མའི་ཞལ་གྱི་བདུད་རྩིའི་ཉིང་ཁུ། 33-70 ག༽ ཐུན་མོང་ཕྱི་ཡི་སྔོན་འགྲོའི་ལག་ཁྲིད་གདབ་པ་མན་ངག་གནད་ཀྱི་གཟེར་བུ། 71-126 ང༽ རྫོགས་པ་ཆེན་པོ་འཁོར་",
    "imgnum": 5,
    "reference": "I1PD1088150005.tif"
  },
  {
    "pecha_id": "I46409446",
    "base": "I1PD108816",
    "start": 0,
    "end": 192,
    "content": "༄༅། །ཨོ་རྒྱན་རྩ་གསུམ་གླིང་པའི་རིང་ལུགས་ཟབ་གཏེར་པོད་ཉེར་བརྒྱད་པ་རྗེ་གོང་མའི་གཏེར་མཐའ་སྐྱོང་བ་པད་རྒྱལ་\nགླིང་པའི་ཟབ་གཏེར་ལས། ཆ་ཤས་ཁ་སྐོང་གི་ཚུལ་དུ་བཀོད་པ་དང་གནམ་ལྕགས་ཐོར་བུ་ཐེམ་སྐས་བཅས་བཞུགས་སོ།།",
    "imgnum": 3,
    "reference": "I1PD1088160003.tif"
  },
  {
    "pecha_id": "I46409446",
    "base": "I1PD108816",
    "start": 194,
    "end": 937,
    "content": "༄༅། །ཨོ་རྒྱན་རྩ་གསུམ་གླིང་པའི་གཏེར་གྱི་མཐའ་སྐྱོང་བ་སྤྲུལ་པའི་གཏེར་ཆེན་པདྨ་རྒྱལ་པོ་གར་དབང་འགྲོ་འདུལ་གླིང་པ་རྩལ་གྱི་ཟབ་གཏེར་ལས། ཆ་ཤས་ཁ་སྐོང་གི་ཚུལ་དུ་བཞུགས་པའི་ཐེམ་བྱང་བཞུགས་སོ།\n། ཨོཾ་སྭཱ་སྟི། སྡེ་གསུམ་ཡོངས་ཀྱི་སྲོལ་འབྱེད་གནུབས་ཆེན་ཉིད། །དེ་ཡང་གཙུག་ལག་དཔལ་དགེ་ཞང་ཁྲོམ་དང་། །དྲི་མེད་ཀུན་དགའ་རྩ་གསུམ་གླིང་པ་སོགས། །སྲོལ་\nའབྱེད་གཏེར་ཆེན་དུ་མའི་རོལ་གར་བསྒྱུར། །ཕྱི་མོ་གར་དབང་གནམ་ལྕགས་རྡོ་རྗེ་རྩལ། །དེང་དུས་གཏེར་ཆེན་པད་རྒྱལ་གླིང་པར་ཤར། །དེ་ལྟར་གོང་འོག་ཟབ་གཏེར་འཕྲོ་མཐུད་\nཕྱིར། །གོང་གི་བཀའ་བཞིན་ཆ་ཤས་འདིར་བཞུགས་གསོལ། །དེ་ལ་སྤྲུལ་པའི་གཏེར་ཆེན་རྩ་གསུམ་གླིང་པའི་ཟབ་གཏེར་མཐའ་སྐྱོང་བ་གཏེར་ཆེན་པདྨ་རྒྱལ་པོ་གར་དབང་འགྲོ་\nའདུལ་རྩལ་འདི་ཉིད་ཡིན་ལ། དེས་ན་གཏེར་ཁ་གོང་མ་གནམ་ལྕགས་དང༌། ཕྱི་མ་སྐུ་གསུམ་དགོངས་འདུས་འདི་ཉིད་ཡིན་ཕྱིར་གོང་འོག་འཕྲོ་མི་ཆད་པའི་ཆེད་དུ་གནམ་ལྕགས་",
    "imgnum": 4,
    "reference": "I1PD1088160004.tif"
  }
]
